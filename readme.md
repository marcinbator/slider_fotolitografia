# Projekt "Prezentacje multimedialne elektroniki – fotolitografia i technologia planarna"
## Marcin Bator 173592 1EF-DI, Politechnika Rzeszowska

Projekt zakłada wykonanie prezentacji obejmującej zagadnienia fotolitografii
i technologii planarnej. Prezentacja jest wzbogacona o elementy interaktywne,
dzięki czemu lepiej zobrazuje zjawiska, których działanie będzie miała za
zadanie przybliżyć.

Treść zostanie przedstawiona w formie slajdów, które będą przełączać się po
kliknięciu w odpowiedni przycisk.

> Technologie realizacji to HTML5, CSS3 oraz JavaScript.

Prezentacja wykonana jest w sposób pozwalający na umieszczenie jej
bezpośrednio na stronie internetowej. Zamiast użycia przesadnej ilości grafiki i
multimediów, które znacznie spowolniłyby jej działanie, zastosowany został
język znacznikowy, który spowoduje, że prezentacja będzie wyglądać
odpowiednio zarówno na urządzeniach z dużą szerokością ekranu, jak i na
urządzeniach mobilnych, a także zapewni szybkie jej ładowanie i
bezproblemowe przeglądanie.
